ΙΙΙ. 1. ΕυΝι)ΑΜΕΝΤυΜ ermmixricns. 65

ex rebus inanimatiS, partim ex rebus animatis. Sonus,
qui ex rebus inanimatis percipitur, partim existit a
creaturis mobilibus, partim ab immobilibus, partim
a concursu rerum mobilium et immobilium. A rebus
mobilibus sonus proficiscitur, ut ab elementis rerum,
igne, ventis, aquis3 ab immobilibus rebus sonus fit,
ut a lapidibus et metallis aut fidibus, quod soni
genus semper existit a motu alicujus corporis animati
aut inanimati. Ex concursu rerum mobilium et im-
mobilium sonus fit, veluti quum ventus aut aqua aut
ignis terram aliasve res immobiles vi adfligit. Sonus,
qui existit ab rebus inanimatis, alius indistinctus est,
ut fremitus ventorum aut susurrus aquarum aut fragores
eoeli, alius distinctus secundum consonantiam naturalem,
quam Philosophi musicam dixerunt, cujus soni summus
et excellentissimus existit ex motu circulorum, quos sol
et luna et quinque signa, planeta} dicta, percurrunt3
quae coelestis harmonia diciturss. Quas stellas vita et
ratione gaudere, et immortales esse, Plato docuit. Sonus
distinctus in rebus inanimatis existit, quem dicimus sonum
artificialem, veluti in metallo, fidibus, omni cantus genere
ac tibiis. In rebus animatis sonus existit, velut in
arboribus et herbis, 'et quidem adpulsu alicujus mobilis
corporis.' A rebus animatis, corpore praeditis, alius
sonus proficiscitur, qui dicitur vox: alius, qui non vox
est, ut planctus pedum aut plausus manuum, aut id
genus alia. Vox est sonus, vivi animantis ore prolatus,
formatus novem instrumentis naturalibus: pulmonibus,
gutture, lingua, duobus labiis et quatuor dentibus·

a) Confer Somnium Scipionis, cap. 5.
Π. 5

